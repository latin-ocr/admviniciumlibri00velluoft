PROLEGOMENA

1834 prolatum primus cum ed. Pr. contulit et insequente
anno Lipsiae edidit.

Natus¹ est Amerbachius a. 1495 Basileae, minimus filio-
rum Ioannis Amerbachii eius qui Hieronymi scripta
edidit. Puer apud Conradum Leontorium, Cisterciensem,
adulescens (1507-1509) sub Hieron. Gebwiler Selestadiae
educatus, mox in Basileam redux, studiorum ibi duces
habuit eruditos uiros quos in domum suam pater adsumpse-
rat, simul sibi, simul filiis praeceptores, Matthaeum Hadria-
num, Hebraici sermonis peritum, Dominicanum Ioannem
Cun02, Marci Musuri et Scipionis Crateromachi discipulum,
linguae Latinae et Graecae pariter scientem ,- cum his (nam
Basileae plerumque uixit Rhenanus, Cononis Graecus audi-
tor, simul ut typographeo Frobeniano propius uteretur)
Beatum Rhenanam (148 5-1 547), quem, utpote decem annis
se maiorem, et doctorem suum appellat et eo familiarissimo
atque intimo amico semper usus est. Mortuo Conone 1513
Amerbachius Friborgam se contulit, ibique in domo Vlrici
Zasii sex annos iuri ciuili incubuit. Erasmum quoque
norat et Glareanum, quorum hic opus suum Laudes ffllue-
tiae ei dicauit, ille tanti eius summae spei indolem fecit, ut et
subinde laudibus ferret et inter eruditos primas eum occupa-
turum coniceret 3. Reuersus Basileam tum iuris professione,
tum Graeca et Latina eruditione docti nomen meruit inter
aequales, neque ante annum 1562 mortuus est.

Ex subscriptione quarn in fine apographi sui addidit,
scimus Amerbachium id confecisse tertio Id. August. MDXVJ.

¹ Fechter‚ Die Amerb. Abs-christ des V. P. p. 5.

2 Cuno siue Cono uel Conon Norimbergensis duos amplius annos
cum Amerbachiis egit, mortuusque est Basileae mense Februario
a. 1513 (Fechter, p. 6).

³ Rhenanus in Epistula ap. Fechterum, p. 7.

xii

